---
layout: default
title: Cantares Gallegos
permalink: /II_Nasin-cand-as-prantas-nasen
---

<div class="c" lang="gal">
    <h1 class="c"><b>II</b></h1>
<p>
    Nasín cand’ as prantas nasen,<br>
    nô mes das froles nasín,<br>
    bunh’ alborada mainiña,<br>
    bunh’ alborada d’ abril.<br>
    Por eso me chaman Rosa,<br>
    mais á dó triste sorrir,<br>
    con espiñas para todos,<br>
    sin ningunha para ti.<br>
    Des que te quixen, ingrato,<br>
    tod’ acabou para min,<br>
    qu’ eras ti para min todo,<br>
    miña groria e meu vivir.<br>
    ¿De qué, pois, te queixas, Mauro?<br>
    ¿De qué, pois, te queixas, di,<br>
    cando sabes que morrera<br>
    por te contemplar felís?<br>
    Duro crabo me encrabaches<br>
    con ese teu maldesir,<br>
    con ese teu pedir tolo<br>
    que non sei qué quer de min,<br>
    pois dinche canto dar puden<br>
    avariciosa de ti.<br>
</p>
<p>
      <i>O meu corasón che mando<br>
    C’ unha chave par’ ó abrir,<br>
    Nin eu teño máis que darche,<br>
    Nin ti máis que me pedir.</i>
      </p>
</div>

    <div class="navigation">
        <p>    <a class="prev" href="/I_As-de-cantar">I.As de cantar</a></p>
        <p>    <a class="next" href="">III. Dios bendiga todo, nena</a></p>
      </div>