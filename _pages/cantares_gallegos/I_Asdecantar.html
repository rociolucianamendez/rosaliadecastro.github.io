---
layout: default
title: Cantares Gallegos
permalink: /I_as-de-cantar
---

<div class="c" lang="gal">
        <h1 class="c"><b>I</b></h1>
<p>
    <i>As de cantar<br>
    Que ch’ ei de dar zonchos;<br>
    As de cantar<br>
    Que ch’ ei de dar moitos.</i><br>
</p>
<h3 class="c">I</h3>
<p>
    «As de cantar,<br>
    Meniña gaiteira,<br>
    As de cantar,<br>
    que me morro de pena.<br>
  </p>
<p>
      Canta, meniña,<br>
    Na veira da fonte,<br>
    Canta, dareiche<br>
    Boliños do pote.<br>
</p>
<p>
      Canta, meniña,<br>
    Con brando compás,<br>
    Dareich’ unha proya<br>
    Da pedra do lar.<br>
</p>
<p>
      Papiñas con leite<br>
    Tamén che darei,<br>
    Sopiñas con viño,<br>
    Torrexas con mel.<br>
</p>
<p>
      Patacas asadas<br>
    Con sal e vinagre,<br>
    Que saben á noces,<br>
    ¡Qué ricas que saben!<br>
</p>
<p>
      ¡Qué feira, rapaza,<br>
    Si cantas faremos!...<br>
    Festiña por fora,<br>
    Festiña por dentro.<br>
</p>
<p>
      Canta si queres,<br>
    Rapaza do demo,<br>
    Canta si queres,<br>
    Dareich’ un mantelo.<br>
</p>
<p>
      Canta si queres,<br>
    Na lengua qu’ eu falo,<br>
    Dareich’ un mantelo,<br>
    Dareich’ un refaixo.<br>
</p>
<p>
      Có son da gaitiña<br>
    Có son da pandeira,<br>
    Che pido que cantes,<br>
    Rapaza morena.<br>
</p>
<p>
      Có son da gaitiña,<br>
    Có son do tambor,<br>
    Che pido que cantes,<br>
    Meniña, por Dios.»<br>
</p>

    <h3 class="c">II</h3>
<p>
      Así mô pediron<br>
    Na veira do mar,<br>
    O pe das ondiñas<br>
    Que veñen e van.<br>
</p>
<p>
      Así mô pediron<br>
    Na veira do río<br>
    Que corr’ entr’ as erbas<br>
    Do campo frorido.<br>
</p>
<p>
      Cantaban os grilos,<br>
    Os galos cantaban,<br>
    O vento antr’ as follas<br>
    Runxindo pasaba.<br>
</p>
<p>
      Campaban os prados,<br>
    Manaban as fontes<br>
    Antr’ erbas e viñas,<br>
    Figueiras e robres.<br>
</p>
<p>
      Tocaban as gaitas<br>
    O son das pandeiras,<br>
    Bailaban os mozos<br>
    Cás mozas modestas.<br>
</p>
<p>
      ¡Qué cofias tan brancas!<br>
    ¡Qué panos con freco!...<br>
    ¡Qué dengues de grana!<br>
    ¡Qué sintas!, ¡qué adresos!<br>
</p>
<p>
      ¡Qué ricos mandiles!<br>
    ¡Qué verdes refaixos!...<br>
    ¡Qué feitos xustillos<br>
    De cor colorado!<br>
<p>
      Tan vivos colores<br>
    A vista trubaban,<br>
    De velos tan váreos<br>
    O sol se folgaba.<br>
</p>
<p>
      De velos bulindo<br>
    Por montes e veigas,<br>
    Coidou qu’ eran rosas<br>
    Garridas e frescas.<br>
</p>

    <h3 class="c">III</h3>

<p>   
    Lugar máis hermoso<br>
    Non houbo na terra<br>
    Qu’ aquel qu’ eu miraba,<br>
    Qu’ aquel que me dera.<br>
</p>
<p>
      Lugar máis hermoso<br>
    No mundo n’ hachara,<br>
    Qu’ aquel de Galicia,<br>
    Galicia encantada.<br>
</p>
<p>
      Galicia frorida,<br>
    Cal ela ningunha,<br>
    De froles cuberta,<br>
    Cuberta de espumas.<br>
</p>
<p>
      D’ espumas qu’ o mare<br>
    Con pelras gomita,<br>
    De froles que nacen<br>
    O pe das fontiñas.<br>
</p>
<p>
      De valles tan fondos,<br>
    Tan verdes, tan frescos,<br>
    Qu’ as penas se calman<br>
    No máis que con velos.<br>
</p>
<p>
      Qu’ os ánxeles neles<br>
    Dormidos se quedan,<br>
    Xa en forma de pombas,<br>
    Xa en forma de niebras.<br>
</p>


    <h3 class="c">IV</h3>

<p>
      Cantart’ ei, Galicia,<br>
    Teus doçes cantares,<br>
    Qu’ así mô pediron<br>
    Na veira do mare.<br>
</p>
<p>
      Cantar t’ ei, Galicia,<br>
    Na lengua gallega,<br>
    Consuelo dos males,<br>
    Alivio das penas.<br>
</p>
<p>
      Mimosa, soave,<br>
    Sentida, queixosa;<br>
    Encanta si ríe,<br>
    Conmove si chora.<br>
</p>
<p>
      Cal ela, ningunha<br>
    Tan doçe que cante<br>
    Soidades amargas,<br>
    Sospiros amantes.<br>
</p>
<p>
      Misterios da tarde,<br>
    Murmuxos da noite:<br>
    Cantar t’ ei, Galicia,<br>
    Na veira das fontes.<br>
</p>
<p>
      Qu’ así mô pediron,<br>
    Qu’ así mô mandaron,<br>
    Que cant’ e que cante<br>
    Na lengua qu’ eu falo.<br>
</p>
<p>
      Qu’ así mô mandaron,<br>
    Qu’ así mô dixeron...<br>
    Xa canto, meniñas,<br>
    Coidá que comenso.<br>
</p>
<p>
      Con doçe alegría,<br>
    Con brando compás,<br>
    O pe das ondiñas,<br>
    Que veñen e van.<br>
</p>
<p>
      Dios santo premita<br>
    Qu’ aquestes cantares,<br>
    D’ alivio vos sirvan<br>
    Nos vosos pesares.<br>
</p>
<p>
      De amabre consolo,<br>
    De soave contento,<br>
    Cal fartan de dichas<br>
    Compridos deseyos.<br>
</p>
<p>
      De noite, de día,<br>
    N’ aurora, na sera,<br>
    Oiresme cantando<br>
    Por montes e veigas.<br>
</p>
<p>
      Quen queira me chame,<br>
    Quen queira m’ obrige,<br>
    Cantar, cantareille<br>
    De noit’ e de día,<br>
  </p>
  <p>
      Por dalle contento,<br>
    Por dalle consolo,<br>
    Trocand’ en sonrisas<br>
    Queixiñas e choros.<br>
  </p>
  <p>
      Buscaime, rapazas,<br>
    Velliñas, mociños,<br>
    Buscaim’ antr’ os robres,<br>
    Buscaim’ antr’ os millos.<br>
  </p>
  <p>
      Nas portas dos ricos,<br>
    Nas portas dos probes,<br>
    Qu’ aquestes cantares<br>
    A todos responden.<br>
  </p>
  <p>
      A todos, qu’ á Virxen<br>
    Axuda pedín,<br>
    Por que vos console<br>
    No voso sufrir.<br>
  </p>
  <p>
      Nos vosos tormentos,<br>
    Nos vosos pesares.<br>
    Coidá que comenso...<br>
    ¡Meniñas, Dios diante!<br> 
  </p>
</div>

<div class="navigation">
    <p>    <a class="prev" href="/cantares-prologo">Prólogo</a></p>
    <p>    <a class="next" href="">II. Nasín cand’ as prantas nasen</a></p>
  </div>